# ส่วนเสริม

ความสามารถของ Anki สามารถขยายได้ด้วยส่วนเสริม ส่วนเสริมสามารถเพิ่มฟีเจอร์เพิ่มเติม เช่น การรองรับภาษาพิเศษ การควบคุมตารางเวลาการเรียนรู้ และอื่น ๆ

หากต้องการเรียกดูรายการส่วนเสริมที่มีอยู่ ให้เลือก `เครื่องมือ` → `ส่วนเสริม` แล้วคลิกที่ `รับส่วนเสริม`
หรือไปที่ [ankiweb.net/shared/addons](https://ankiweb.net/shared/addons) ผ่านเว็บเบราว์เซอร์

หากคุณดาวน์โหลดส่วนเสริมที่ไม่ทำงานตามปกติ หรือคุณเผลอแก้ไขส่วนเสริมผิดพลาด คุณสามารถใช้ตัวเลือก "ลบ" ในเมนูเพื่อลบมันออกได้

เนื่องจากส่วนเสริมสามารถใช้งานและแก้ไขโค้ดในส่วนต่าง ๆ ของ Anki ได้อย่างอิสระ บางกรณีการอัปเดต Anki อาจทำให้ส่วนเสริมเก่าไม่สามารถใช้งานได้ หากส่วนเสริมของคุณหยุดทำงานหลังจากอัปเดต Anki โปรดพิจารณาแจ้งปัญหาให้ผู้พัฒนาส่วนเสริมนั้นทราบ หากคุณจำเป็นต้องใช้ส่วนเสริมนั้น คุณอาจต้องใช้งาน Anki เวอร์ชันเก่าต่อไปจนกว่าส่วนเสริมจะได้รับการอัปเดต

ในหน้า AnkiWeb ของส่วนเสริมส่วนใหญ่จะมีปุ่ม "ติดต่อผู้พัฒนา" และผู้พัฒนาหลายรายมักใส่อีเมลไว้ในส่วนเสริมด้วย หากคุณต้องการติดต่อผู้พัฒนา ลองเปิดไฟล์ส่วนเสริมและตรวจสอบที่ด้านบนของไฟล์ อาจพบข้อมูลที่ต้องการ

หากคุณต้องการเรียนรู้วิธีเขียนส่วนเสริมด้วยตัวเอง โปรดดู [คู่มือการเขียนส่วนเสริม](https://addon-docs.ankiweb.net)
